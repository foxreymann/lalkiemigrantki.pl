---
ourteam: true
order: 1

name: "Ewa Reymann"
title: "Aktor - Lalkarz"
thumbnail: /assets/images/team/ewa-reymann/thumb.jpg
---
Aktorka Śląskiego Teatru Lalki i Aktora"ATENEUM" w Katowicach, współpracująca ze sceną teatru edukacji przy Teatrze Śląskim im. Stanisława Wyspiańskiego w Katowicach. Dyplomowana aktorka od prawie 30 lat związana z zawodową sceną, najpierw w Teatrze Dzieci Zagłębia im. Jana Dormana w Będzinie a obecnie w katowickim "ATENEUM", instruktor warsztatów teatralnych, konferansjer, członek jury prestiżowych konkursów teatrów szkolnych oraz telewizyjnego przeglądu teatrów szkolnych. W trakcie etatowej pracy w teatrze współpracowała przy wielu projektach teatralnych oraz z teatrem " Elsynor" oraz "Wielkie koło" a także z kabaretem " DŁUGI". Zagrała epizodyczne role w Teatrze Telewizji w spektaklu " Fryzjer" w reżyserii Macieja Pieprzycy, w filmie " Barbórka" z cyklu Święta polskie w reż. M. Pieprzycy oraz w polsko-francuskim thrillerze z roku 2011 "KRET" w reżyserii Rafaela Lewandowskiego. Laureatka nagrody prezydenta Będzina za wkład w rozwój kultury oraz nagród zbiorowych dla Teatru Dzieci Zagłębia oraz Śląskiego Teatru Lalki i Aktora "ATENEUM" za najlepsze spektakle dla dzieci.

![](/assets/images/team/ewa-reymann/noc-teatrow.800x.jpg)
